---
title: 人能常清静，天地悉皆归。
---
<iframe frameborder="no" border="0" marginwidth="0" marginheight="0" width=330 height=86 src="//music.163.com/outchain/player?type=2&id=2041799838&auto=1&height=66"></iframe>

<h2 text-align="center">
    清静无为,无为则无所不为。    
<h2>  


<p text-align="center">大道无形，生育天地；</p>
<p text-align="center">大道无情，运行日月；</p>
<p text-align="center">大道无名，长养万物；</p>
<p text-align="center">吾不知其名，强名曰道。</p>
<p text-align="center">夫道者：有清有浊，有动有静；</p>
<p text-align="center">天清地浊，天动地静。</p>
<p text-align="center">男清女浊，男动女静。</p>
<p text-align="center">降本流末，而生万物。</p>
<p text-align="center">清者浊之源，动者静之基。</p>
<p text-align="center">人能常清静，天地悉皆归。</p>
<p text-align="center">夫人神好清，而心扰之；</p>
<p text-align="center">人心好静，而欲牵之。</p>
<p text-align="center">常能遣其欲，而心自静，澄其心而神自清。</p>
<p text-align="center">自然六欲不生，三毒消灭。</p>
<p text-align="center">所以不能者，为心未澄，欲未遣也。</p>
<p text-align="center">能遣之者，内观其心，心无其心；</p>
<p text-align="center">外观其形，形无其形；</p>
<p text-align="center">远观其物，物无其物。</p>
<p text-align="center">三者既悟，唯见於空；</p>
<p text-align="center">观空亦空，空无所空；</p>
<p text-align="center">所空既无，无无亦无；</p>
<p text-align="center">无无既无，湛然常寂；</p>
<p text-align="center">寂无所寂，欲岂能生？</p>
<p text-align="center">欲既不生，即是真静。</p>
<p text-align="center">真常应物，真常得性；</p>
<p text-align="center">常应常静，常清静矣。</p>
<p text-align="center">如此清静，渐入真道；</p>
<p text-align="center">既入真道，名为得道，虽名得道，实无所得；</p>
<p text-align="center">为化众生，名为得道；能悟之者，可传圣道。</p>
 <img src="images:https://pic.rmb.bdstatic.com/bjh/81b7accea0b485369571383bd719cbd0.jpeg"> 
